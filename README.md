আপনাকে অনেক অনেক শুভেচ্ছা এবং অভিনন্দন। ইতিমধ্যে আপনি দেখে ফেললেন, কিভাবে react-redux ব্যবহার করে, একটি Todo Application বানিয়ে ফেলা যায় এবং মডিউল ২ এর এসাইনমেন্টেও আপনি নিজে নিজে react-redux দিয়ে একটি প্রজেক্ট করে ফেলেছেন। তাই আশা করা যায়, আপনি এখন Redux ব্যবহার করে যেকোনো React প্রজেক্টের state ম্যানেজ করতে পারবেন। তাই আপনার আত্মবিশ্বাস দৃঢ় করতে আরো একটি এসাইনমেন্ট নিয়ে আমরা হাজির হয়েছি।

আমরা প্রতিনিয়ত, বিভিন্ন E-commerce সাইটে যে ধরনের cart সিস্টেম দেখি, ঠিক সে ধরণের একটি cart সিস্টেম আপনাকে বানাতে হবে এই এসাইনমেন্টে। এর আগের মত, এবারো একটি HTML Template দিয়ে দেয়া হয়েছে, সেই টেমপ্লেট কে React এ কনভার্ট করে Redux দিয়ে এই Cart সিস্টেম এর state ম্যানেজ করতে হবে।

**উল্লেখ্য যে, এসাইনমেন্ট এর ডিজাইনে কোন ধরনের পরিবর্তন করা যাবে না এবং HTML template এ দেয়া কোনো বাটন বা এলিমেন্ট এর ক্লাস বা আইডি পরিবর্তন করা যাবে না। সেই ক্লাস বা আইডি দিয়েই আপনাকে এসাইনমেন্টটি সম্পন্ন করতে হবে। অন্যথায় এসাইনমেন্টটি গ্রহনযোগ্য হবে না এবং এসাইনমেন্ট এর কোনো মার্ক নাও পেতে পারেন।**

## এসাইনমেন্ট এ আপনাকে যা যা করতে হবেঃ

✓ Initially State এ কোনো কিছু থাকবে না। আমরা প্রথমবার যখন সাইটে ঢুকি তখন যেন কোনো প্রোডাক্ট না দেখা যায় এবং একদম ফাঁকা থাকে, চাইলে সেখানে "No Product Found" এমন কিছু লিখতে পারেন, তবে যেন প্রোডাক্ট list ফাঁকা থাকে।

✓ Template এর ডান পাশে যেই "Add New Product” সেকশনটি রয়েছে, সেখানে প্রোডাক্ট এর তথ্য দিয়ে, "Add Product” বাটনে ক্লিক করলে, সেটি Redux Store এ সেভ হবে এবং Store থেকে ডাটা নিয়ে প্রোডাক্ট টি বাম পাশে Product এর গ্রিড ভিউ তে দেখাতে হবে।
_নোটঃ Unsplash বা Pexels এর মত সাইট গুলো থেকে প্রোডাক্ট এর ছবির লিংক নিয়ে, "Image URL” এ বসালে সেই লিংক থেকে ছবি লোড হবে।_

✓ Product Add করার সময়, "Quantity” যা দেয়া হবে, তার থেকে বেশি পরিমান এর প্রোডাক্ট Cart এ নেয়া যাবে না। Quantity তে যেই সংখ্যা দেয়া হয়েছিল, সেই পরিমান এর প্রোডাক্ট Cart এ এড হওয়ার সাথে সাথে "Add to Cart” বাটন টি Disable হয়ে যাবে।

✓ প্রতিবার "Add to Cart” এ ক্লিক দেবার সাথে সাথে ঐ Product এর Quantity কমতে থাকবে।

✓ উপরে ডান পাশে, সবুজ Cart আইকনে দেখা যাবে কত গুলো Product Cart এ add হয়েছে। একই Product 10 বার cart এ নিলে, সবুজ Cart আইকনে 10 দেখাবে।

✓ সবুজ Cart আইকনে ক্লিক করলে অন্য একটি পেজে নিয়ে যাবে, সেখানে Cart এ থাকা Product গুলোর লিস্ট দেখাবে এবং ডান এ থাকবে বিলের Details। এবং Home মেনুতে ক্লিক করলে, Home পেজ দেখাবে।
_নোটঃ Routing এর জন্যে আলাদা প্যাকেজ ব্যবহার না করে, Conditional Routing Implement করতে পারেন।_

✓ প্রত্যেকটি আইটেমের সাথে একটি কাউন্টার থাকবে যেখানে Plus এবং Minus এ ক্লিক করে কত গুলো প্রোডাক্ট অর্থাৎ Quantity পরিবর্তন করতে পারবে।

✓ প্রতিটি product এর ক্ষেত্রে Quantity এর সাথে Product Price গুন হয়ে প্রতিটি product এর মোট price দেখাবে।

✓ Delete বাটনে ক্লিক করে Product টি সম্পুর্ণ ভাবে Cart থেকে বাদ দিতে পারবেন।
_নোটঃ এই কার্ট পেজেও, প্রোডাক্ট এর stock এর থেকে বেশি Quantity এর প্রোডাক্ট কার্টে নেয়া যাবে না।_

✓ বাম পাশে যখন Plus/Minus করে প্রোডাক্ট বাড়ানো কিংবা কমানো হবে, তখন ডান পাশের "Bill Details" এও Sub Total এবং Total এ সঠিক হিসাব হয়ে দাম দেখাতে হবে। _এখানে Discount এবং VAT এই দুটো সবসময় 0 (zero) ই রেখে দিবেন এবং এগুলোকে কোন হিসাবে রাখবেন না। এগুলোকে শুধু সৌন্দর্য্য বর্ধনের জন্য dummy রাখা হয়েছে_

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/courses/think-in-a-redux-way/how-to-submit-assignment) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।

2. **Live site link:** নেটলিফাইতে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/courses/think-in-a-redux-way/how-to-submit-assignment) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/h80Uj-md) অথবা ব্রাউজারে এই লিংকে **https://classroom.github.com/a/h80Uj-md** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML এবং server কোথায় পাবেন:

প্রতিটি assignment এর সাথে প্রয়োজনীয় HTML template এবং "server" folder (API) আমরা দিয়ে দিয়েছি যেন আপনাকে HTML template এবং সার্ভার সাইড কাজ নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'html' folder এর ভিতর HTML template পাবেন। একই ভাবে 'server' folder এ server API পেয়ে যাবেন। না বুঝলে [এইখানে ক্লিক](https://learnwithsumit.com/courses/think-in-a-redux-way/how-to-submit-assignment) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ৭ দিনের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
